###Viikkoraportti 1

Ensimmäisellä viikolla olen luonut shakkiohjelmaani karkean version tekoälystä ja sen toimintaan vaadittavista rakenteista. Työhön olen käyttänyt arviolta 15 tuntia aikaa. 

Tekoäly käyttää luokan GameSituationEvaluator tarjoamaa metodia evaluateGameSituation arvostelemaan eri pelitilanteet ja käyttää tätä arvoa mallina tilanteen suotuisuudesta. Toteuttamani evaluaatiofunktio on varsin karkea eikä huomioi muuta kuin nappuloiden materia-arvon eli sotilas-1, lähetti-3, ratsu-3, torni-5 ja kuningatar-9. Funktio laskee yhteen tekoälyn omien nappuloiden arvon ja vähentää siitä vastustajan nappuloiden yhteen lasketun arvon. Kuitenkin jos vastustaja on matitettu palauttaa funktio ääretön (123456789) ja minus-ääretön (-123456789) jos tekoäly on itse matitettu. Näin saadaan karkea arvio siitä, kummalle pelaajalle tilanne on suotuisampi.

Tekoäly on toteutettu käyttäen maximin-algoritmia, jossa selvitetään se siirto, jonka toteuttamalla pelaajalle saadaan mahdollisimman korkea pelitilanteen minimi-arvo eli arvo, jos vastustaja pelaa täydellisesti tämän evaluaatiofunktion suhteen. Tekoälyä vastaan pelaaminen ja tekoäly vs tekoäly on myös molemmat lisätty pelin toimintaan, mutta ne vaativat vielä muutamia korjauksia toimiakseen virheettömästi.

Ohjelma on edistynyt näin kohtuullisen hyvin, vaikka se onkin edennyt puuskissa, sillä jokainen muutos tuntuu aina tuovan mukanaan muutaman bugin. Ohjelma on myös ollut varsin kiinnostava tehdä, sillä luin evaluaatiofunktiota suunnitellessa paljon netistä löytyviä eri tapoja arvostella pelitilannetta. On myös ollut hyvin opettavaista huomata, että shakkiin on helpompi tehdä kohtuullinen tekoäly, kuin mitä luulin aiemmin (en itse osaa shakkia, enkä pärjää omalle tekoälylleni). Olen myös oppinut huolellisuuden tärkeydestä, sillä bugeja on ilmennyt aivan liikaa tekoälyä toteuttaessa.

Itselläni jäi hieman epäselväksi työltä vaadittu laajuus, sillä tekoäly tuntui paljon helpommalata tehdä kuin mitä luulin ja JavaLabrassa käytin huomattavasti enemmän aikaa itse shakin tekoon. Tarkoitukseni on tosin muuttaa käyttämääni evaluaatiofunktiota ja maximin-algoa vielä tehokkaammaksi ja paremmaksi, mutta joka tapauksessa työ tuntui yllättävän suppealta. Hieman miettitytti myös shakki-pelini dokumentaatio: tuonko JavaLabran dokumentaation myös tähän projektiin vai riittääkö linkki JavaLabrassa luodun shakin gitHubiin.

Seuraavakasi minun on tarkoitus korjata työtä tehdessä ilmenneet bugit (sotilaat voivat siirtyä 2 ruutua aina, kun pelissä mukana tekoäly ja peli jumittuu tekoälyn hävitessä) ja alkaa sitten parantaa tekoälyä lisäten tehokkuutta (alpha/beta-pruning) ja evaluaatiofunktion tarkkuutta huomioimalla ainakin keskimmäisten ruutujen arvon ja säätämällä nappuloiden materiaalista arvoa.
